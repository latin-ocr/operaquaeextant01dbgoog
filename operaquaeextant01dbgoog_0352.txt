(nam) Tflattalnos uultu lv. 23

Orgia ferre Getas, canumque virescere dorso.
Othryn, et Icaria Rhodopen assueverat umbra, '

Et jam pampineos materna ad moenia currus
Promovet : effrenae dextra laevaque sequuntur
brunes, et uda mero lambunt retinacula tigres.
Post exsultantes spolia armentalia portant .
Seminecesque lupos, scissasque Mimallones ursas.
Nec comitatus iners3 sunt illic Ira, Furorque,
Et Metus, et Virtus, et nunquam sobrius Ardor,
Succiduique gradus, et castra simillima regi.
Isque ubi pulverea Nemeen effervere nube
Conspicit, et solem radiis ignescere ferri,
Necdum compositas belli in certamina Thebas3
Concussus visis, quanquam ore et pectore marcet,
AEraque, tympanaque, et biforem reticere tumultum
Imperat, attonitas qui circum plurimus aures; ·
Atque ita ε ι Me manus ista, meamque exscindere gentem ¹
apparat, et longe recalet furor: hoc mibi soevum
Argos et indomitae bellum ciet ira novercae!
Usque adeone parum cineri data mater iniquo?
Natalesque rogi? quaeque ipse micantia sensi
Fulgura? relliquias etiam, fusaque sepulcrum
Pellicis, ct residem ferro petit improba Theben.
Nectam fraude moras : illuni, illum tendite campum,
Tendite, io, comites.» Hyrcanae ad signa jugales
Intumuere jubas; dicto prius adstitit arvis.

Tempus erat, medii quum solem in culmina mundi
Tollit anhela dies, ubi tardus hiantibus arvis
Stat vapor, atque omnes admittunt aethera luci.
Undarum vocat ille Deas, mediusque silentum

 

