58 P. PUBLII STATII

Castiget luctus? gemit inter bella peremptum

Parthus equum, fidosque canes flevere Molossi,

Et volucres habuere rogum, cervusque Maronis.
Quid si nec famulus? vidi ipse animosque notavi

Te tantum capientis herum: sed major in ore

Spiritus, et tenero manifesti in sanguine mores.

· Optarent multum Graiae, cuperentque Latinae

Sic peperisse nurus. Non talem Cressa superbum
Callida sollicito revocavit Thesea filo :
Nec Paris OEbalios talis visurus amores
Rusticus invisas dejecit in aequora pinus.
Non fallo, aut cantus assueta licentia ducit ε
Vidi, et adhuc video, qualem nec bella caventem
Litore virgineo Thetis occultavit Achillem :
Nec circum saevi fugientem moenia Phoebi
Troilon AEmoniae deprendit lancea dextrae. .
Qualis eras, procul heu! cunctis puerisque uirisque
Pulchrior„et tantum domino‘minor! illius unus
’ Ante decor, quantum praecedit clara minores
Luna faces, quantumque alios premit Hesperus ignes.
Nontibi femineum vultu decus, oraque supra
Mollis honos (quales dubiae discrimina sormae
De sexu transire jubent); parvoque virilis
- Gratia, nec petulans acies, blandique severo
Igne oculi (qualis bellis jam casside missa
Parthenopaeus erat); simplexque horrore decoro
Crinis, et obsessae nondum, primoque micantes
Floro genae. Talem Ledeo gurgite pubem ,
Educat Eurotas3 teneri sic integer aevi
Elin adit, primosque Jovi puer approbat annos.

 

