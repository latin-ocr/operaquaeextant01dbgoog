SILVARUM LIBER l.
Jam se (quisquis is est) inops, beatus
Convivam ducis esse gloriatur.

Hos inter fremitus, novosque luxus,

Spectandi levis effugit voluptas.

Stat sexus rudis, insciusque serri,

Et pugnas capit improbus viriles.
Credas ad Tanaim, ferumque Phasin,
Thermodontiaeas calere turmas.

Hic audax subit ordo pumilonum‚
Quos Natura brevi statu peractos
Nodosum semel in globum ligavit
Edunt vulnera, conseruntque dextras,
Et mortem sibi (qua manui) minantur.
Ridet Mars pater, et cruenta Virtus :
Casuraeque vagis grues rapinis,
Mirantur pumilos ferociores.

Jam noetis propioribus sub umbris
Dives sparsio quos agit tumultus! =

Ι Huc intrant faciles emi puellae τ

Hic agnoscitur omne quod theatris

Aut forma placet, aut probatur arte.
Hoc plaudunt grege Lydiae tumentes,
Illo cymbala, tinnulaeque Gades ε

Illic agmina confremunt Syrorum,
Hic plebs scenica, quaeque comminutis
Ι Permutat vitreis gregale sulfur.

Inter qua, subito cadunt volatu
lmmensae volucrum per astra nubes,
Quas Nilus sacer, horridusque Phasis,
Quas udo Numidae legunt sub Austro.

 

