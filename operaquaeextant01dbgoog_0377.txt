48 THEBAIDOS LIBER V. l'·⁵³5·l

Sorte dedit? tune hoc vix prima ad limina vite

Hoste jaces? an ut inde sacer per saecula Graiis

Gentibus, et tanto dignus morerere sepulcro?

Occidis extremae destrictus verbere caudae

Ignaro serpente puer : fugit ilicet artus

Somnus, et in solam patuerunt lumina mortem.
Quum tamen attonito moriens vagitus in auras

Excidit, et ruptis immutuit ore querelis,

Qualia non totas peragunt insomnia voces,

Audiit Hypsipyle, facilemque negantia cursum

Exanimis genua aegra rapit3 jam certa malorum

Mentis ab augurio, sparsoque per omnia visu

Lustrat humum quaerens, et nota vocabula parvo

Nequicquarn ingeminans: nusquam ille, ¹et prata recentes

Amisere notas : viridi piger accubat hostis

Collectus gyro, spatiosaque jugera complet,

- Sic etiam obliqua cervicem expostus in alvo.

Horruit infelix uisu, longoque profundum

Incendit clamore nemus ε nec territus ille,

Sed jacet. Argolicas ululatus flebilis aures

Impulit : extemplo monitu ducis advolat ardens

Arcas eques, causamque refert. Tum squammea demum

Torvus ad armorum radios fremitumque virorum

Colla movet ε rapit ingenti conamine saxum,

Quo discretus ager, vacuasque impellit in auras

Arduus Hippomedon,- quo turbine bellica quondam

Librati saliunt portarum in claustra molares.

Cassa duci virtus : nam mollia colla refirsus

In tergum serpens venientem exhauserat ictum.

Dat sonitum tellus, nemorumque per aera densi

 

