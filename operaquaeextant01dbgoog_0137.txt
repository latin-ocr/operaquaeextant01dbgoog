art ’ P. PUBLII STATII (v. 51.)

Quaen'mua. En egomet somnum, et geniale secutus

Litus, ubi Ausonio se condidit hospita portu

Parthenope, tenues ignavo pollice chordas

Pulso, Maroneique sedens in margine templi

Sumo animum, et magni tumulis adcanto magistri.
«At tu, si longi cursum dabit Atropos aevi,

Detque precor, Latiique ducis si numina pergent,

Quem tibi posthabito studium est coluisse Tonante,

Quique tuos alio subtexit munere fasces,

Et spatia antiquae mandat renovare Latinae, ⁴

Forsitan Ausonias ibis frenare cohortes,

Ant Rheni populos, aut nigrae litora Thules,

Ant Istrum servare latus, metuendaque portae

Limina Caspiacae t nec enim tibi sola potentis

Eloqnii virtus, sunt membra accommoda bellis,

Quique gravem tardi subeant thoraca lacerti.

Seu campo pedes ire paras, est agmina supra

Nutaturus apex; seu frena sonantia flectes,

Serviet asper equus. Nos facta aliena canendo,

Vergimur in senium: propriis tu pulcher in armis

Ipse canenda geres, patriaeque exempla parabis.

Magna pater, dignosque etiamnum belliger actus

Poscit avus, praestatque domi novisse triumphos.

Surge agedum, juvenemque puer deprende parentem,

Stemmate materno felix, virtute paterna.

Jam te blanda sinu Tyrio sibi Curia felix

Educet, et cunctas gaudet spondere curules.»
Ilaec ego Chalcidicis ad te, Marcelle, sonabam

Litoribus, fractas ubi Vesbius erigit iras,

AEmula Trinacriis volvens incendia-flammis.

 

