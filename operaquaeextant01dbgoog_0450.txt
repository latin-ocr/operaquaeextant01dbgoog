a. 1⁴⁵.) unanimos mania vm. m

lllum heu, praesagis quo nullus amicior astris,
OEcliden, frustraque manus cum uoce tetendit.
llira loquor, sulcos etiamnum, rector, equorum,
Fumantemque locum, et 'spumis madida arva reliqui.
Nec commune malum est : tellus agnoscit alumnos,
Stat Thebana acies.» Stupet hac, et credere Adrastus
Cunctatur; sed Mopsus idem, trepidusque ferebat
Actor idem; nam fama novis terroribus audax ’
Non unum cecidisse refert: sponte agmina retro
Non exspectato revocantum more tubarum
Praecipitant: sed torpet iter, falluntque ruentes
Genua viros, ipsique, putes sensisse, repugnant
Cornipedes, nulloque truces hortamine parent,
Nec celerare gradum, nec tollere lumina terra.
Fortius incursant Tyrii: sed Vesper opacus
Lunares jam ducit equos ⁴: data foedere parvo
Moesta viris requies, et nox auctura timores.
Quae tibi tunc facies, postquam permissa gemendi
Copia? qui fletus galeis cecidere solutis?
Nil solitum fessos juvat ε abjecere madentes,
Sicut erant, clypeos ε nec quisquam spicula tersit,
Nec laudavit equum, nitidae nec cassidis altam
Comsit adornavitque jubam ι vix magna lavare
Vulnera, et efflantes libet internectere plagas.
Tantus ubique dolor! mensas alimentaque bello ⁸
Debita nec pugnae suasit timor :omnia laudes,
Amphiarae, tuas, foecundaque pectora veri
Commemorant lacrymis, et per tentoria sermo
Unus; «Abisse Deos, dilapsaque numina castris.
«Heul ubi laurigeri currus? sollemniaque arma?

 

