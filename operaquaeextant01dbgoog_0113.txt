88 Ρ. PUBLII STATII (v. 171.l

Sauromatas Latio non est dignata triumpho.
Jamque in line dies, et inexorabile pensum
Deficit. Hic moesti pietas me poscit Etrusci
Qualia nec Siculae moderantur carmina rupes,
Nec fati jam certus olor, saevique marita
Tereos. Heu quantis lassantem brachia vidi
Planctihus‚ et prono susum super oscula vultu!
Vix famuli, comitesque tenent, vix arduus ignis
Submovet Haud aliter gemuit perjuria Theseus
Litore quo falsis deceperat AEgea valis.

Tunc immane gemens, foedatusque ora, tepentes
Affatur cineres ε «Cur nos, fidissime, linquis
Fortuna redeunte, pater? modo numina magni
praesidis, atque breves Superum pacavimus iras,
Nec frueris; tantique orbatus muneris usu
Ad manes, ingrate, fugis : nec flectere Parcas,
Aut placare malae datur aspera numina Lethes?
Felix, cui magna patrem cervice vehenti '
Sacra Mycenaeae patuit reverentia flamma!
Quique tener saevis· genitorem Scipio Poenis
Abstulit, et Lydi pietas temeraria Lausi!

Ergo et Thessalici conjux pensare mariti

Funus, et immitem potuit Styga vincere supplex
Thracius? ahl quanto melius pro patre liceret! ’
Non totus rapiere tamen, necionem mittam
longius ε hic manes, hic intra tecta tenebo.

Tu custos, dominusque laris; tibi cuncta tuorum
Parebunt : ego rite minor, semperque secundus
Assiduae libabo dapes et pocula sacris

Manibus, effigiesque oolam :te lucida saxa,

 

