(v. 74⁵·l THEBAIDOS LIBER vul. ¹4¹

Arcas, et Argolicae Capaneu jam maxime turmae. »
Moti omnes : sed primus abit, primusque repertum
Astaciden medio Capaneus'e pulvere tollit
spirantem, laevaque super cervice reportat
Terga cruentantem concussi vulneris unda.
Qualis ab Arcadio rediit Tirynthius antro,
Captivumque suem clamantibus intulit Argis.
Erigitur Tydeus, uultuque occurrit, et amens
Laetitiaque, iraque, ut singultantia vidit
Ora, trahique oculos, seseque agnovit in illo:
Imperat abscisum porgi, laevaque receptum
Spectat atron hostile eaput, gliscitque tepentis
Lumina torva videns, et adhuc dubitantia figi.
Infelix contentus erat: plus exigit ultrix
Tisiphone : jamque inflexo Tritonia patre
Venerat, et misero decus immortale ferebat3

Atque illum effracti perfusum tabe cerebri
Adspicit,et vivo scelerantem sanguine fauces.

Nec comites auferre valent: stetit aspera Gorgo
Crinibus emissis, rectique ante ora cerasta

velavere Deam : fugit aversata jacentem,¹

Nec prius astra subit, quam mystica lampas, et insons
Ilissos multa purgavit lumina lympha. ⁵

 

