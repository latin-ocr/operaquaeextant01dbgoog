; m, snvsnuu mem 1.
ἔ Et suspecta mali ruperunt nubila somni.

Adiuvat ipse Deus, morboque valentius omni
Occupat auxilium. Citius non arte refectus
Telephus AEmonie3 nec quae metuentis Atride
Saeva Machaonio coierunt vulnera succo.
Quis mihi, tot questus inter populique patrumque,
Sit curm, votique locus? Tamen ardua testor
Sidera, teque, pater vatum Thymbraee, quis omni ·
Luee mihi, quis nocte timor; dum postibus haerens ⁵
Assiduus, nunc aure vigil, nunc lumine, cuncta
Aucupor3 immensae veluti connexa carinae
Cymha minor, quum saevit hiems, pro parte, furentes
Parva receptat aquas, et eodem volvitur Austro.
Nectite nunc laetae candentia fila, sorores,
Nectite : nemo modum transmissi computet aevi,
Hic vitae natalis erit. Tu Troica dignus
Secula, et Euboici transcendere pulveris annos,
Nestoreosque situs. Qua nunc tibi pauper acerra
Digna litem? nee si vacuet Mevania valles,
Aut prestent niveos Clitumna novalia tauros,
Sufficiam, sed saepe Deis hos inter honores
Cespes, et exiguo placuerunt farra salino.

 

