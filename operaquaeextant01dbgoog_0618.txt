(aas.) acarnaamos amaa 11. ηρ

Quae, vix audito litui clangore, refugit

Et Thetin, et comites, et quos suppresserat ignes?

Nec nostrum est, quod in arma venis, sequerisque pse·
eantes;

Venisses ultro. a Quem talibus occupat heros

AEacides : a Longum est resides exponere causas,

Maternumque nefas : hoc excusabitur ense

Scyros, et indecores, fatorum crimina, cultus.

Tu potius, dum lene fretum, zephyrisque feruntur

Carbasa, quae Danais tanti primordia belli,

Ede ε libet justas hinc sumere protinus iras. a

llic Ithacus paullum repetito longius orsu ε ’

a Fertur in Hectorea, si talia credimus, ora

Electus formae certamina solvere pastor
Sollicitas tenuisse deas, nec torva Minervae
Ora, nec aetherei sociam rectoris, amico ι ’

Lumine, sed solam nimium vidisse Dionen.
Atque adeo lis ista tuis exorta sub antris
Concilio Superum, dum Pelea dulce maritat
Pelion, et nostris jam tunc promitteris armis.
lra quatit victas : petit exitialia judex

Praemia ε raptori faciles monstrantur Amyclae.
Ille Phrygas lucos, matris penetralia candit
Turrigeras, vetitasque solo procumbere pinus
Praecipitat, terrasque freto delatus hchaeas
Hospitis Atridae, pudet heu, miseretque potentis
Ι Europae! spoliat thalamos, Helenaque superbus
Navigat, et captos ad Pergama devehit Argos.
lnde dato passim varias rumore per urbes,
Undique inexciti sibi quisque et sponte coimus

 

