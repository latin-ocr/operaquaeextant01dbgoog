aro rnsnmnos unns ΧΠ. (ι. eos.)

Regnaque, et ajustis Fortuna recederet aris.

lam tunc innumerae norant altarianentes.

Huc victi bellis, patriaque e sede lirgati,
Regnorumque inopes, scelerumque errore nocentes
Conveniunt, pacemque rogant: mox hospita sedes

Vicit et OEdipodae Furias, et funus Olynthi
Tenuit, eta misero matrem submovit Oreste.

Hunc vulgo monstrantelocum, manus anxia Lernae
Deveniunt : cedit miserorum turba priorum.
Vix ibi sedatis requierunt pectora curis:
Ceu patrio, super alta, grues Aquilone fugatae
Quum videre Pharon3 tunc aethera latius implent,
Tunc hilari clangore sonant3‘juvat orbe sereno
Contemsisse nives, et frigora solvere Nilo.
Jamque domos patrius, Scythice post aspera gentis
Proelia, laurigero subeuntem Thesea curru
Laetilici plausus, missusque ad sidera vulgi
Clamor, et emeritis hilaris tuba nuntiat armis.
Ante ducem spolia et duri Mavortis imago,
Virginei currus, cumulataque fercula cristis,
Et tristes ducuntur equi, truncaeque bipennes,
Quis nemora et solidam Maeotida credere suetae,
Cocytique leves portantur, et ignea gemmis
Cingula, et informes dominarum sanguine peltae.
Ipsae autern nondum trepidae, sexumve fatentur,
Nec vulgare gemunt, aspernanturque precari,
Et tantum innuptae quaerunt delubra Minervae.
s Primus amor niveis victorem cernere vectum
Quadrijugis‚ necnon populos in semet agebat
Hippolyte, jam blanda genas, patiensque mariti

 

