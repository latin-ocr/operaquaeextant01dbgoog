(s. 51.) nculntnlnos LIBER l. 261

Unam hiemem.» Dixit, magnumque in tempore regem
Adspicit. Oceano veniebat ab bospite, mensis
latus, et aequoreo diffusus nectare vultus:

Unde hiemes, ventique silent, cantuque quieto
Armigeri Tritones eunt, scopulosaque cete,
Tyrrhenique greges circum'que infraque rotantur
Rege salutato: placidis ipse arduus undis

Eminet, et triplici telo jubet ire jugales.

Illi spumiferos glomerant a pectore fluctus3

Pone natant, delentque pedum vestigia cauda.

Cui Thetis: «Ο magni rector genitorque profundi,
Adspicis, in quales'miserum patefeceris usus
AEquor? Eunt tutis terrarum erimina velis,

Ex quo jura freti majestatemque repostam

Rupit Iasonia puppis Pagasaea rapina.

En aliud furto scelus, et spolia hospita portans
Navigat injustae temerarius arbiter Ida,

Eheu quos gemitus terris pelagoque daturus!

Quos mihi! sic Phrygiae pensamus praemia palmae.
Hi Veneris mores, hoc gratae munus alumnae?

Has saltem (non semideos, nostrumque reportant
Thesea), si quis adbuc undis honor, obrue puppes,
Aut permitte fretum : nulla inclementia: fas sit
ἰ Pro nato timuisse mihi : da tollere fluctus,
Nec tihi de tantis placeat me fluctibus unum
Litus, et Iliaci scopulos habitare sepulcri.»
Orabat laniata comas, et pectore nudo
τ Caeruleis obstabat equis: tunc ductor aquarum
η Invitat curru, dictisque ita mulcet amicis:
ι ι( Ne pete Dardaniam frustra, Theti, mergere classem.

 

