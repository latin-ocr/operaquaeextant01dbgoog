152 P. PUBLII STATII (tr-19.)

At tu, seu membris emissus in ardua tendis,
Fulgenteaque plagas, rerumque elementa recenses,
Quis deus, unde ignes, quae ducat semita Solem,
Quae minuat Phoeben, quaeque integrare latentem
Causa queat, doctique modos extendis Arati3
Seu tu Lethaei secreto in gramine campi
Consilia heroum juxta Manesque beatos,
Maeonium Ascraeumque senem non segnior umbra
Accolis, alternumque sonas, et carmina misces;
Da vocem magno, pater, ¹ingeiriumque dolori.

Nam me ter relegens coelum, terque ora retexens
Luna videt residem, nullaque Heliconide tristes
solantem curas : tuus ut mihi vultibus ignis
lrrubuit, cineremque oculis humentibus hausi.
Vilis honos studiis ε vix haec iu munera solvo
Primum animum, tacitisque situm depellere curis
Nunc etiam labente manu, nec, lumine sicco
Ordior, acclinis tumulo quo molle quiescis
Jugera nostra tenens3 ubi post AEneia fata
Solatus, Latiis ingessit montibus Albam
Ascanius, Phrygio dum pingues sanguine campos
Odit, et infaustae regnum dotale novercae.

His ego te (nam Sicanii non mitius halat

Aura croci, dites nec sicubi rara sabaei

Cinnama, odoratas nec Arabs decerpsit aristas)
Insertum cum laude locis, te carmine plango
Pierio :sume hos gemitus, et munera nati,

Et lacrymas, cari quas nunquam habuere parentes.

Atque utinam fortuna mibi dare Manibus aras
Par templis opus, aeriamque educere molem

 

