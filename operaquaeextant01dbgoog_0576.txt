(v. ⁵³⁵.) Tmnmos elaea ΧΠ. ²⁴9

Foederis : hanc patrie ritus fregisse severos -

Atthides oblique secum mirantur operto

Murmure : quod nitidi crines, quod pectora palla

Tota latent, magnis quod barbara semet Athenis

Misceat, atque hosti veniat paritura marito.

’ Paullum et ab insessis moestte Pelopeides aris

Promovere gradum, seriemque et dona triumphi

Mirantur, victique animo rediere mariti·

Atque ubi tardavit currus, et ab exe superbo

Explorat causas victor, poscitque benigna

Aure preces, ausa ante alias Capaneia conjux :
α Belliger AEgide‚ subitae cui maxima laudis

Semina de nostris aperit Fortuna ruinis,

Non externa genus, dirae nec conscia noxae,

Turba sumus : domus Argos erat, regesque mariti,

Non utinam et fortes : quid enim septena movere
Castra, et Agenoreos opus emendare penates?

Nec querimur caesos : haec bellica jura, vicesque
Armorum: sed non Siculis exorta sub antris
Monstra, nec Ossaei bello cecidere bimembres.

Mitto genus, clarosque patres; hominum, inclyte Theseu,
Sanguis erant, homines, eademque in sidera, eosdem
Sortitus animarum, alimentaque vestra creati,

Quos vetat igne Creon, Stygiaeque a limine portae,
'Ceu sator Eumenidum, aut [ethaei portitor amnis,
Submovet, ac dubio coelique Erebique sub axe
Detinet. Heu princeps natura! ubi numina? ubi ille
Fulminis injusti jaculator? ubi estis, Athenae?
Septima jam surgens trepidis Aurora jacentes
Aversatur equis ε radios declinat, et horret

 

