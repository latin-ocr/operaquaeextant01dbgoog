28 P. PUBLII snm

Delicias mirata suas, et abire recusat.

Extra autem niveo qui margine caerulus amnis
Vivit, et in summum fundo patet omnis ab imo,
Cui non ire lacu, pigrosque exsolvere amictus
Suadeat? hoc mallet nasci Cytherea profund03
Hic te perspicuum melius, Narcisseâ€š videres3
Hic velox Hecate velit et deprensa lavari.

Quid nunc strata solo reseram tabulata, crepantes
Auditum pilas, ubi languidus ignis inerrat
AEdibus, et tenuem volvunt hypocausta vaporem?
Nec si Baianis veniat novus hospes ab oris,

Talia despiciat3 fas sit componere magnis
Parva, Nerones nec qui modo lotus in unda,
Hic iterum sudare neget. Macte, oro, nitenti
Ingeni0, curaque, puer: tecum ista senescant,
Et tua jam melior discat fortuna renasci.

 

