to r. runnu srsrn (ι. 1⁴0.)

Hunc nec saeva viro potuisset carpere Procne,
Nec iera crudeles Colchis durasset in iras,
Editus AEolia nec si foret iste Creusa3
Torvus ab hoc Athamas insanos flecteret arcus.
, . Hunc, quanquam Hectoreos cineres Trojamque perosus ,
Turribus e Phrygiis flesset missurus Ulixes.
Septima lux : et jam frigentia lumina torpent,
lam complexa manu crinem tenet infera Juno.
Ille tamen, Parcis fragiles urgentibus annos,
Te vultu moriente videt, linguaque cadente
Murmurat ε in te omnes vacui jam pectoris efflat
Relliquias : solum meminit, solumque vocantem
Exaudit, tibique ora movet, tibi verba relinquit,
Et prohibet gemitus, consolaturque dolentem.
Gratum est,Fata, tamen, quod non mors lenta jacentis
Exedit puerile decus, manesque subivit
lnteger, et nullo temeratus corpora damno :
Qualis crat! Quid ego exsequias, et prodiga flammis
Dona loquar, moestoque ardentia funera luxu?
Quod tibi purpureo tristis rogus aggere crevit :
Quod Cilicum flores, quod munera graminis Indi,
Quodque Arabes, Phariique, Palaestinique liquores
Arsuram lavere comam. Cupit omnia serre
Prodigus, et totos Melior succendere census,
Desertae exosus opes3 sed non capit ignis
Invidus, atque arcte desunt in munera flammae.
Horror habet sensus : qualem te firnere summo,
.. Atque rogum juxta, Melior placidissime quondam, ⁰ ·
Extimui! tune ille hilaris, comisque videri?
Unde animi, saevaque manus, et barbarus horror?

 

