(v. ⁵0⁵·) THERMDOS LIBER Vl.

Aonius, nexusque din per terga volutus

Exuit ε abripitur longe moderamine liber

Currus; at hunc putri praeter tellure jacentem
Taenarei currus, et Thessalus axis, et heros
Lemnius, obliqua quantum vitare dabatur .
Transabiere fuga. Tandem caligine mersum

Erigit accursu comitum caput, aegraque tollit
Membra solo, et socero redit haud speratus Adrasto.

Quis mortis, Thebane, locus? ni'si dura negasset
Tisiphone, quantum poteras dimittere bellurn?

Te Thebae, fraterque palam, te plangeret Argos,
Te Nemee: tibi Lerna comas, Larissaque supplex
Poneret'3 Archemori major colerere sepulcro.

Tunc vero OEclides, quanquam jamcerta sequenti
Praemia, quum vacuus domino praeiret Arion,
Ardet adhuc cupiens vel inanem vincere currum.
Dat vires, refovetque Deus: volat ocior Euro,

Ceu modo carceribus dimissus in arva solutis,
Verberibusque jubas et terga lacessit habenis,
Ascheton increpitansque levem Cycnumque nivalem.
Nunc saltem dum nemo prior, rapit ignens orbes

Axis, et ellossae longe sparguntur arenae.
Dat gemitum tellus, et jam tnnc saeva minatur.
Forsitan et victo prior isset Arione Cycnus3

Sed vetat aequoreus vinci pater ε hinc vice justa
Gloria mansit equo, cessit victoria vati.

Huic pretium palmae gemini cratera ferebant
Herculeum juvenes: illum Tirynthius olim
Ferre manu sola, spumantemque ore supino
Vertere, scu monstri victor, seu Marte, solebat.

 

