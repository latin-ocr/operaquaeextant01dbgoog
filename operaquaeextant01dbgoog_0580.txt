(ν. 655.) THEBAIDOSLIBER ΧΠ. 253

Nubibus, et tonitrus insanaque fulmina gaudent. .

Ictagemit tellus: virides gravis ungula campos ι

Mutat, et innumeris peditumque equitumque catervis
Exspirat protritus ager, nec pulvere crasso
Armorum lux victa perit, sedin aethera longum
Frangitur, et mediis¹ ardent in nubibus hastae.
Noctem adeo, placidasque operi junxere tenebras, - Ι
Certamenque immane viris, quo concita tendant
Agmina, quis visas proclamet ab aggere Thebas,
Cujus in Ogygio stet princeps lancea muro. ¹

At procul ingenti Neptunius agmina Theseus
Angustat clypeo, propriaeque exordia laudis,
Centum urbes umbone gerit, centenaque cretae
Moenia3 seque ipsum monstrosi ambagibus antri
Hispida torquentem luctantis colla juvenci,
Alternasque manus circum, et nodosa ligantem
Brachia, et abducto vitantem cornua vultu.

Terror habet populos, quum septus imagine torva
Ingreditur pugnas : bis Thesea, bisque cruentas
Caede videre manus: veteres reminiscitur actus

Ipse tuens sociumque gregem, metuendaque quondam
Limina, et absumto pallentem Gnossida filo.

Saevus at interea serro post terga revinctas
Antigonen, viduamque Creon Adrastida leto
Admovet : ambae hilares, et mortis amore superbae,
Ensibus intentant jugulos, regemque cruentum
Destituunt; quum dicta ferens Theseia Phegeus
Adstitit: ille quidem ramis insontis olivae
Pacificus, sed bella ciet, bellumque minatur,

Grande fremens, nimiumque memor mandantis, et ipsum

 

