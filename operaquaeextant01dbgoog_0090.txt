7 [t.1ro.) SILVARUM LIBER Π.
Terras despicis, et sepulcra rides3
‘ seu pacis merito nemus reclusae
Felix Elysiis tenes in oris,
Quo Pharsalica turba congregatum
Et te nobile carmen insonantem
Pompeii comitantur, et Catones :
Seu magna sacer et superbus umbra .
Nescis Tartaron, et procul nocentum
Audis verbera, pallidumque visa
Matris lampade respicis Neronem.
Adsis lucidus3 et, vocante Polla,
Unum, quaeso, diem Deos silentum
Exores : solet hoc patere limen
Ad nuptas redeuntibus maritis.
flac te non thiasis procax dolosis
Fulsi numinis induit figuram
Ipsum sed colit, et frequentat ipsum
lmis altius insitum medullis;
Ac solatia vana subministrat
Vultus, qui simili notatus auro
Stratis praenitet, excubatque somno
Securae. Procul hinc abite, mortes3
Haec ritae genitalis est origo:
Cedat luctus atrox, genisque manent
Jam dulces lacrymae; dolorque festus
Quidquid fleverat ante, nuuc adoret.

 

