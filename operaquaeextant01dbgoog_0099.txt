rt r. sustu srsru (v. ιω.)

Fumat arena sacris t hos nec Pisaeus honores
luppiter, aut Cyrrhae pater aspernetur opacae.
Nil his triste locis: cedat lacrymabilis Isthmos,
Cedat atrox Nemee ι litat hic felicior infans.
Ipsae pumiceis virides Nereides antris

Exsiliunt ultro, et scopulis utentibus haerent,
Nec pudet occulte nudas spectare palaestras.
Spectat et Icario nemorosus palmite Gaurus,
Silvaque quae fixam pelago Nesida coronat3

Et placidus Limon, omenque Euploea carinis,
Et Lucrina Venus3 Phrygioque everticc Graias
adsciscis, Miseno, tubas3 ridetque benigna
Parthenope gentile sacrum, nudosque virorum
Certatus, et parva suae simulacra coronae.

Quin age, et ipse libens proprii certaminis actus
lnvicta dignare manu ε seu nubila disco
Findere, seu volucres zephyros praevertere telo,
Seu tibi dulce manu liquidas, nodare palaestram
Indulge his sacris : et si tibi poma supersunt
Hesperidum, gremio venerabilis ingere Pollae3
Nam capit, et tantum non degener ambit honorem.
Quod si dulce decus viridesque resumeret annos
(Da veniam, Alcide), fors huic et pensa tulisses.

Haec ego nascentes laetum bacchatus ad aras
Libamenta tuli. N unc ipsum in limine cerno
Solventem voces, et talia dicta ferentem:

«Macte animis opibusque, meos imitate labores,
Qui rigidas rupes, infecundaeque pudenda
Naturae deserta domas, et vertis iu usum
Lustra habitata feris, loedeque latentia profers

 

