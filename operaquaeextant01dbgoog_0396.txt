(v. 325.) ι Tflenttmos Ltntttt vl. 67

Sed juvenem durae prohibebant discere Parce.

ἐ OEbalios sublimis agit spes proxima palma
Amphiaraus equos : tua furto lapsa propago,
Cyllare, dum Scythici diversus ad ostia ponti ·
Castor Amyclaeas remo permutat habenas.

Ipse babitu niveus : nivei dant colla jugales :
Concolor est albis et cassis et infula cristis.

Quin et Thessalicis salix Admetus ab oris
Vix steriles compescit equas3 Centaurica dicunt
Semina: credo, adeo sexum indignantur, et omnis
ln vires adducta Venus : noctemque, diemque
Assimulant, maculis internigrantibus alboe :
Tantus uterque color, credi nec degener illo
- De grege Castaliae, stupuit qui sibila cannae
Laetus, ct audito contemsit Apolline pasci.

Ecce et Iasonidae juvenes, nova gloria matris
Hypsipyles, subiere jugo, quo vectus uterque.
Nomen avo gentile Thoas, atque omine dictus
Euneos Argoo: geminis eadem omnia, vultus,
Currus, equi, vestes, paret concordia voti3
Vincere, vel solo cupiunt a fratre relinqui.
lt Chromis, Hippodamusque, alter satus Hercule magno,
Alter ab OEnomao : dubites, uter effera presset
Frena magis. Getici pecus hic Diomedis; at ille ’
Pisaei juga patris babet3 crudelibus ambo
Exuviis, diroque imbuti sanguine currus.

Metarum instar erat hinc nudo robore quercus,
Olim omnes exuta comas, binc saxeus umbo
Arbiter agricolis: finem jacet inter utrumque,
Quale quater jaculo spatium, ter arundine vincas.

5.

 

