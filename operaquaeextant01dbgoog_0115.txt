CAPILLI FLavu EARINI.

lar, comae, facilemque, precor, transcurrite pontum:
Ite, coronato recubantes molliter auro Î¹
Ite, dabit cursus mitis Cytherea secundos,
Placabitque Notos : fors et de puppe timenda
Transferet, inque sua ducet super aequora concha.
Accipe laudatos, juvenis Phoebeie, crines
Quos tibi Caesareus donat puer : accipe letus,
Intonsoque ostende patri : sine dulce nitentes
Comparet, atque diu fratris putet esse Lyaei.
Forsan et ipse comae nunquam labentis honorem
Proferet, atque alio clausum tibi ponet in auro.

Pergame, pinifera multum felicior Ida!
Illa licet sacrae placeat sibi laude rapinae3

(Nempe dedit Superis illum, quem turbida semper
Juuo videt, refugitque manum, nectarque recusat)
At tu grata Deis, pulchroque insignis alumno,
Misisti Latio, placida quem fronte ministrum
Juppiter Ausonius pariter, Romanaque J uno
aspiciunt, et uterque probant. Nec tanta potenti
Terrarum domino Divum sine mente voluptas.

 

