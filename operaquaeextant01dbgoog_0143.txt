rao P. PUBLII S'l'ATIl (v. no

Mille ibi tunc species aerisque eborisque vetusti,
Atque locuturas mentito corpore ceras

Edidici : quis namque oculis certaverit usquam
Vindicis, artificum veteres cognoscere ductus,
Et non inscriptis auctorem reddere signis?

llic tibi quae docto multum vigilata Myroni
AEra, laboriferi vivant quae marmora caelb
Praxitelis, quod ebur Pisaeo pollice rasum,

Quod Polycleteis jussum est spirare caminis,
Linea quae veterem longe fateatur Apellem,
Monstrabit t namque haec, quoties chelyn exsuit ille,
Desidia est; hic Aoniis amor avocat antris.

Haec inter, castae Genius tutelaque mensae
Amphitryoniades, multo mea cepit amore Η
Pectora, nec longo satiavit lumina visu: ι
Tantus honos operi, finesque inclusa per arctos

Maiestas! Deus ille, Deus; seseque videndum
Indulsit, Lysippe, tibi, parvusque videri

Sentirique ingens ε et¹ quum mirabilis intra Ι
Stet mensura pedem, tamen exclamare libebit,
Si visus per membra feras, «Hoc pectore pressus
Vastator Nemees; haec exitiale ferebant

Robur, et Argoos frangebant brachia remos.
Hoc spatio tam magna brevi mendacia lomnae!
Quis modus in dextra, quanta experientia docti
Artificis curis, pariter gestamina mense
Fingere, et ingentes animo versare colossos!
Tale nec Idaeis quidquam Telchines in antris,
Nec solidus Brontes, nec qui polit arma Deorum
Lemnius, exigua potuisset ludere massa. »

-1

 

